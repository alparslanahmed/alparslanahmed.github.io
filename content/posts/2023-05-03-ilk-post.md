---
title: Yeniden Yazıyorum
description: Uzun zaman oldu blog yazmayalı. Hayat mücadelesi ve iş yoğunluğuyla geçen yıllardan sonra ilk defa klavyede kendimle konuşuyorum.
date: 2023-05-03
draft: false
tags: [kisisel]
---



Lise ve üniversite yıllarında açtığım bloglara yabancı kaynaklardan beğendiğim makalelerin ve öğrendiğim konuların özetlerini Türkçeye çevirerek yazardım (hatta bu sayede İngilizceyi öğrendim). Kimi zaman özgün içerik de üretirdim. Yazılım ile ilişkili ne varsa okur öğrenirdim. Dışarı çıkıp arkadaşlarla vakit geçirmek ya da okula gitmek istemez bütün enerjimi bu büyülü dünyayı keşfetmeye ayırırdım. (jQuery'nin yeni popüler olduğu yıllar, o zamanlar Web 2.0 furyası vardı hey gidi)
    
Maddi yetersizlik ya da düzensiz hayat sebebiyle bloglarımı sakladığım hostingler ve domainler hep kapandı, içerikleri bir türlü koruyamamıştım. [Archive.org](https://web.archive.org/web/20090427190516/http://ahmedalparslan.co.cc/) dan bakıyorum da [tr.gg](bedava-sitem.com) veya Wordpress self hosted açtığımız blogların üstünden tam 14 yıl geçmiş, 29 yaşıma gelmişim öğrenme tutkum, sınırsız merağım ve sahip olduklarımı insanlarla paylaşmaktan aldığım zevk hiç eksilmemiş. 

Tekrar içerik kaybı yaşamamak, bu sefer hem öğrenip beğendiklerimi hem de tecrübelerimden verebileceklerimi paylaşmak adına yeni blogumu [Hugo static site generator](https://gohugo.io/) ile [Github Pages](https://pages.github.com/) üzerinden host edilecek şekilde açtım. Yazarak öğrenmek ve yazarken düşüncelerini toplamak iyi geldiğinden fırsat buldukça buradan birşeyler karalamaya çalışacağım. Umarım birilerine faydalı olur.